# -*- mode: mandoku-view; -*-
#+TITLE: 嵗寒堂詩話
#+DATE: 2015-08-25 00:44:50.079115
#+PROPERTY: ID KR4i0021
#+PROPERTY: BASEEDITION WYG    
#+PROPERTY: JUAN 目録
<pb:KR4i0021_WYG_000-1a>¶
欽定四庫全書　　　　　集部九¶
　嵗寒堂詩話目録　　　　詩文評類¶
　　巻上¶
　　　三十四條¶
　　巻下¶
　　　三十三條¶
　　　　(臣/)等謹案嵗寒堂詩話宋張戒撰錢曽讀書¶
　　　　敏求記作趙戒傳寫誤也考戒名附見宋史¶
<pb:KR4i0021_WYG_000-1b>¶
　　　　趙鼎傳不詳其始末惟李心傳建炎以来繫¶
　　　　年要録載戒正平人紹興五年四月以趙鼎¶
　　　　薦得召對授國子監丞鼎稱其登第十餘年¶
　　　　曽作縣令則嘗舉進士也又載紹興八年三¶
　　　　月戒以兵部員外郎守監察御史是年八月¶
　　　　守殿中侍御史十一月為司農少卿旋坐疏¶
　　　　留趙鼎改外任十二年羅汝楫劾其沮和議¶
　　　　黨於趙鼎岳飛特勒停二十七年九月以左¶
<pb:KR4i0021_WYG_000-2a>¶
　　　　宣教郎主管台州崇道觀不言所終殆即終¶
　　　　於奉祠矣初戒以論事切直為髙宗所知其¶
　　　　言當以和為表以備為裏以戰為不得已頗¶
　　　　中時勢故淮西之戰則力劾張浚趙開而秦¶
　　　　檜欲屈已求和則又力沮卒與趙鼎並逐盖¶
　　　　亦鯁亮之士也是書通論古今詩人由宋蘓¶
　　　　軾黄庭堅上遡漢魏風騷分為五等大旨尊¶
　　　　李杜而推陶阮始眀言志之義而終之以無¶
<pb:KR4i0021_WYG_000-2b>¶
　　　　邪之旨可謂不詭於正其論唐諸臣詠楊太¶
　　　　真事皆為無禮獨杜甫立言為得體尤足維¶
　　　　世教而正人心又専論杜甫詩三十餘條亦¶
　　　　多宋人詩話所未及攷説郛及學海類編均¶
　　　　載此書僅寥寥三四頁此本為永樂大典所¶
　　　　載猶屬完帙然有二條此本遺去而見於學¶
　　　　海類編者今謹據以増入庶為全璧讀書敏¶
　　　　求記本作一巻今以篇頁稍繁釐為上下巻云¶
<pb:KR4i0021_WYG_000-3a>¶
　　　　乾隆四十四年十一月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　總　校　官　(臣/)　陸　費　墀¶
